{
    "": "آسیا",
    "hero_title": "بازی زوج‌یابی",
    "hero_subtitle": "محبوبترین اَپ‌های زوج‌یابی کدامند؟",
    "timestamp": "۱۲ فوریه ۲۰۱۶",
    "topic_link": "",
    "topic_label": "",
    "section_1_intro_paragraph_bold": "هر روز میلیون‌ها نفر برای پیدا کردن \"عشق زندگی‌شان\" از اپ‌های زوج‌یابی استفاده می‌کنند. بعضی خجالتی‌اند، بعضی فرصت معاشرت ندارند، و بعضی معذورات اجتماعی دارند.",
    "section_1_intro_paragraph": "کم نیستند کسانی که در فضای این اپ‌ها اعتمادبه‌نفس پیدا می‌کنند. اما خیلی‌ها هم سرخورده می‌شوند. یا در مواردی گیر باج‌گیرها می‌افتند.",
    "section_1_map_title": "سال ۲۰۱۵، در هر کشور کدام اپ را بیشتر دانلود کرده‌اند؟",
    "section_1_map_alt": "این نقشه اپ‌هایی را که سال ۲۰۱۵ بیشتر دانلود شده‌اند روی نقشه نشان می‌دهد",
    "section_1_paragraph_map": "می‌خواهیم بدانیم داستان اپ‌هایی که به این موج زوج‌یابی دامن زده‌اند چیست. شرکت اپ‌آنی که کارش تحلیل داده‌های این‌چنین است، برخی اطلاعاتش را اختصاصی به بی‌بی‌سی داده.\n\nاگر پنجاه کشوری را که بیش از بقیه کشورها اپ استفاده می‌کنند نگاه کنیم، می‌بینیم سال ۲۰۱۵ دو اپ بازار را گرفته بودند: بدو و تیندر.\n\nصدرنشین بدو است. اپی که حدود ده سال پس از بیرون آمدنش، در ۲۱ کشور محبوب‌ترین اپ دوست‌یابی است.\n\nتیندر با فاصله کمی دوم است. در ۱۸ کشور محبوب‌ترین است (یعنی بیش از بقیه اپ‌ها دانلود شده)، و در بسیاری دیگر پس از بدو دوم است.",
    "app_popularity_chart_bar_label_1": "بدو",
    "app_popularity_chart_bar_value_1": "۲۱",
    "app_popularity_chart_bar_label_2": "تیندر",
    "app_popularity_chart_bar_value_2": "۱۸",
    "app_popularity_chart_bar_label_3": "سایر",
    "app_popularity_chart_bar_value_3": "۱۱",
    "section_2_subtitle": "اروپا",
    "section_2_map_image_path_480": "",
    "section_2_map_image_path_624": "",
    "section_2_map_alt": "",
    "section_2_paragraph_map": "رقابت بین دو اپ بزرگ شدید است. تیندر در کشورهای شمالی می‌تازد، بدو در شرق و جنوب. در کشورهای آلمان‌زبان، لووو حرف اول را می‌زند - اپی که در شهر درسدن نوشته شده.",
    "section_2_blockquote": "وقتی \"آن\" که باید باشد نیست، نیست",
    "section_2_blockquote_credit": "اندی، ۴۵،‌ لندن",
    "section_2_paragraph_quote": "اندی ۴۵ ساله است. اسکاتلندی است اما در لندن زندگی می‌کند. دو بار ازدواج کرده و طلاق گرفته. از ازدواج اولش یک دختر ۲۱ ساله دارد.\n\n\"حدودا پنج ساله از تیندر استفاده می‌کنم. توی اپ تصویر ایده‌آل خودت رو می‌سازی، با بهترین عکست، با بهترین جمله‌هات. خلاصه یک چهره‌ای می‌سازی که کم‌کم خودت هم باورت می‌شه تویی. همه کاربرهای تیندر همین کار رو می‌کنن.\n\nاول چند هفته برای هم پیام می‌فرستین. بعد بالاخره قرار می‌ذارین. سر قرار که می‌رین، همون نگاه اول هر دو می‌فهمین که طرف مقابل اونی که فکر می‌کردین نیست و خداحافظی می‌کنین.\n\nوقتی اون چیزی که باید باشه نیست، نیست. کاریش نمی‌شه کرد. مشکل راه برگشت از سر قرار به خونه‌ست، سرخورده و دست‌ازپادرازتر. می‌دونی دوباره روز از نو روزی از نو.\"",
    "section_2_video_title": "بالا و پایین شدن‌های اندی",
    "section_2_video_subtitle": "مدت: ۲۶ ثانیه",
    "section_2_paragraph_video": "\"برای این‌که جلوی این حال رو بگیری، سه چهار مورد رو هم‌زمان پیش می‌بری. کل ماجرا بسیار اعتیادآوره. روح آدم رو می‌خوره. ریشه اعتیاد هم تنهاییه، که علت استفاده امثال من از این اپه. همه تنهاییم و دنبال کسی می‌گردیم.\"",
    "section_2_summary": "به جز روسیه، تنها کشوری که فریم محبوب است، مصر است.",
    "section_3_subtitle": "آسیا",
    "section_3_map_image_path_480": "",
    "section_3_map_image_path_624": "",
    "section_3_map_alt": "",
    "section_3_paragraph_map": "اما از سلطه بی‌چون‌وچرای تیندر و بدو در آسیای شرقی خبری نیست. این‌جا مردم هر کشور سلیقه خودشان را دارند. در چین مومو حرف اول را می‌زند. اپی که کم‌کم از برنامه زوج‌یابی به یک شبکه اجتماعی بدل می‌شود.",
    "section_3_blockquote": "مادر و پدرها معتقدند از اپ برای کسی زوج در نمی‌آید.",
    "section_3_blockquote_credit": "شروتی، ۳۰، دهلی، هند",
    "section_3_paragraph_quote": "شروتی ۳۰ ساله است و نیتین ۳۱ ساله. هر دو در دهلی زندگی می‌کنند و در کار امور مالی‌اند. آشنایی‌شان را مدیون ترولی‌مدلی‌اند، یک اپ هندی که سال ۲۰۱۵ بعد از تیندر دومین اپ محبوب در این کشور بود. شروتی و نیتین نوامبر این سال ازدواج کردند.\n\nشروتی می‌گوید: \"اولش به خانواده‌هامون نگفتیم از طریق اپ زوج‌یابی آشنا شدیم. بعدا فهمیدند. اما چون از یک کاست و یک مذهب بودیم قبول کردند.\"\n\n\"پدر و مادرها فکر می‌کنند از اپ‌های زوج‌یابی شریک زندگی درنمیاد. فکر می‌کنند همه دنبال رابطه الکی‌اند، دنبال وقت‌گذرانی با دختر و پسرهای دیگر.\"\n\nنیتین می‌گوید: \"وقتی دختری را معرفی می‌کنند و خواستگاری می‌روی، ظرف حدود یک هفته باید جواب بدهی. من این شیوه خوشم نمی‌آید چون احساس اختیار و آزادی نمی‌کنم.\"",
    "section_3_paragraph_video": "شروتی می‌گوید: \"می‌گذارند یک ربع تا بیست دقیقه با هم تنها باشید و حرف بزنید. مگر با یک ربع بیست دقیقه می‌شه کسی رو شناخت؟\"",
    "section_3_video_title": "واکنش پدر و مادرهای‌مان",
    "section_3_video_subtitle": "مدت: ۳۳ ثانیه",
    "section_3_summary": "در کره جنوبی اپ‌های زوج‌یابی در مقایسه با بقیه اپ‌ها طرفدار ندارند.",
    "section_4_subtitle": "خاورمیانه",
    "section_4_map_image_path_480": "",
    "section_4_map_image_path_624": "",
    "section_4_map_alt": "",
    "section_4_paragraph_map": "اپ‌هایی که مردم در مصر و عربستان سعودی استفاده می‌کنند، بیرون این کشورها چندان شناخته شده نیست. مثلا اپ فریم، جز مصر فقط در روسیه محبوب است. و هوزهیر فقط در عربستان سعودی و کویت استفاده می‌شود.",
    "section_4_blockquote": "اغلب‌شان می‌خواهند رابطه‌شان جدی شود",
    "section_4_blockquote_credit": "عایشه، ۴۲، کویت",
    "section_4_paragraph_quote": "عایشه ۴۲ ساله و اهل کویت است. البته عایشه اسم واقعی‌اش نیست. با خانواده‌اش زندگی می‌کند و نمی‌خواهد اسم واقعی‌اش را بگوییم، چون استفاده از اپ زوج‌یابی صورت خوشی ندارد.\n\n\"من از بدو استفاده می‌کنم. می‌خواهم جاهای مختلف دنیا دوست پیدا کنم. دنبال آدم‌هایی هستم که فکرشان باز است. آدم‌های مهربان، باهوش و باسواد. کسانی که واقعا می‌خواهند دیگری را بشناسند.\n\nسر قرار اول، کمی خجالت می‌کشم. بالاخره دختر عرب‌ام و طرف مقابل غریبه است. ما هم سنت‌هایی داریم. درعین‌حال سنی هستم که درست و نادرست را تشخیص می‌دهم. همان روز اول به طرف مقابل می‌گویم قصدم فقط دوستی است نه بیشتر. اغلب قبول نمی‌کنند. می‌خواهند رابطه را به مرحله بعد ببرند. اما هستند کسانی هم که مثل من‌اند. به همین شیوه تا حالا دستکم پنج دوست پیدا کرده‌ام، که هر کدام به نوبه خود منحصربه‌فرد است.\n\nخانواده‌ام آن مدل رابطه را برنمی‌تابند، چون با رابطه دختر و پسر مخالف‌اند. درعین‌حال من را خوب می‌شناسند و می‌دانند کار بد نمی‌کنم. من هم البته باید مواظب خیلی چیزها باشم: سنت، مذهب، و چیزهای دیگر.",
    "section_4_paragraph_video": "",
    "section_4_summary": "خلاصه خاورمیانه",
    "section_5_subtitle": "آمریکای جنوبی",
    "section_5_map_image_path_480": "",
    "section_5_map_image_path_624": "",
    "section_5_map_alt": "",
    "section_5_paragraph_map": "این‌جا بدو در صدر است، اما با اختلاف بسیار کم با تیندر. در آمریکای جنوبی اپ‌های زوج‌یابی در مقایسه با اپ‌های دیگر بسیار پرطرفدارند.",
    "section_5_blockquote": "دیگر خجالت ندارد",
    "section_5_blockquote_credit": "دبورا، ۲۲، سائوپائولو، برزیل",
    "section_5_paragraph_quote": "دبورا ۲۲ ساله است و در سائوپائولو زندگی می‌کند. او در صنعت فیلم‌سازی مشغول است و مجرد است. هم از تیندر استفاده می‌کند هم هپن.\n\n\"پیشتر کلاب زیاد می‌رفتم. اما انگار همه فقط برای این‌ می‌آمدند که یکی را پیدا کنند - دختر و پسر. فضا را دوست نداشتم. انگار رفته‌ای شکار، یا آمده‌اند شکارت کنند. در کلاب‌های برزیل، بعضی پسرها واقعا پررو هستند. حتی گاهی با این‌که گفته‌ای نه، سعی می‌کنند هرطور شده ببوسندت.\n\nفضای اپ‌ها به مراتب ملایم‌تر است. آدم خجالتی هم می‌تواند روی عکس یکی بزند و مشغول صحبت شود.\n\nتازگی‌ها زیاد بیرون نمی‌روم. اگر بخواهم کسی را پیدا کنم هم لازم نیست بیرون بروم. چند دقیقه روی اپ بچرخی بالاخره یکی را پیدا می‌کنی که دست‌کم گپ بزنید.",
    "section_5_video_title": "دبورا از بیرون انداختن آدم‌های حوصله‌سربر می‌گوید",
    "section_5_video_subtitle": "مدت: ۳۷ ثانیه",
    "section_5_paragraph_video": "\"قبل از این اپ‌ها، وب‌سایت‌های زوج‌یابی رونق داشتند. اما هم‌سن‌وسال‌های من کسی سراغ سایت نمی‌رود. با تیندر و هپن زوج‌یابی آنلاین به مراتب آسان‌تر شده. ضمن این‌که برای جوان‌ترها خجالت‌اش هم کمتر است، چون همه دوست‌هایت همین کار را می‌کنند.\"",
    "section_5_summary": "در برزیل و شیلی و آرژانتین بدو بین اپ‌های ژانر زندگی روزمره محبوب‌ترین است. تیندر با فاصله‌ای اندک دوم است.",
    "section_6_subtitle": "آفریقا",
    "section_6_map_image_path_480": "",
    "section_6_map_image_path_624": "",
    "section_6_map_alt": "",
    "section_6_paragraph_map": "پوشش اینترنت موبایل در بخش‌های بزرگی از آفریقا خوب نیست. بنابراین بازار اپ هم رشد نکرده. خیلی‌ها برای دوست یا زوج پیدا کردن از شبکه‌های اجتماعی استفاده می‌کنند. تنها کشوری که از قاره آفریقا در سیاهه ۵۰ بازار اصلی اپ دنیا حضور دارد، آفریقای جنوبی است.",
    "section_6_blockquote": "به خودم گفتم این‌جا آخر خط است",
    "section_6_blockquote_credit": "جان، ۳۲، نایروبی، کنیا",
    "section_6_paragraph_quote": "جان ۳۲ ساله است و در یک آرایشگاه در نایروبی کار می‌کند. اسم حقیقی‌اش جان نیست. نمی‌خواهد هویتش فاش شود، چون می‌ترسد اگر رئیس و صاحب‌خانه‌اش بفهمند هم‌جنس‌گراست، از کار و خانه بیرونش کنند. جان برای زوج‌یابی از فیس‌بوک و پلنت‌رومئو استفاده می‌کند - هرچند یک تجربه بسیار تلخ داشته.\n\n\"لباسم را درآورد. بعد من لباس او را درآوردم. پنج دقیقه نگذشته بود که دو مرد وارد خانه شدند. داد و فریاد کردند که 'شما هم‌جنس‌گرایید؟'\n\n\"گفتند یا ۵۰۰۰۰ شلینگ کنیایی می‌دهی یا زنگ می‌زنیم به مونگیکی - از دسته‌های تبهکاری کنیا، که اگر دست‌شان به من می‌رسید رویم لاستیک ماشین می‌انداختند و زنده‌زنده آتش می‌زدند.\n\nبه خودم گفتم 'یا خدا.. کارم تمام است. این‌جا دیگر آخر خط است.'\"\n\nدر نهایت جان از این مخمصه رهید.",
    "section_6_paragraph_video": "",
    "section_6_summary": "",
    "section_7_subtitle": "آمریکای شمالی",
    "section_7_map_image_path_480": "",
    "section_7_map_image_path_624": "",
    "section_7_map_alt": "",
    "section_7_paragraph_map": "در کانادا و ایالات متحده هم مثل بریتانیا و استرالیا، مردم برای آشنا شدن با دیگران بیشتر از تیندر استفاده می‌کنند. اما در مکزیک، مثل بقیه آمریکای جنوبی، بدو محبوب‌تر است. تیندر بین اپ‌های ژانر زندگی روزمره در کانادا دهم و در ایالات متحده پانزدهم است.",
    "section_7_blockquote": "دوست‌ها هم برایم می‌گردند",
    "section_7_blockquote_credit": "ویتنی، ۲۴، نیویورک، آمریکا",
    "section_7_paragraph_quote": "ویتنی ۲۴ ساله است و ساکن نیویورک. کارش بازاریابی است. بیشتر از تیندر و اوکی‌کیوپید استفاده می‌کند.\n\n\"نیویورک هشت میلیون جمعیت داره. چه جوری باید وسط این همه آدم یکی رو پیدا کنی؟ آدم زیاده، فرصت کم. برای همین همه از این‌جور ابزار استفاده می‌کنن. از اوبر، مثلا، برای رفت‌وآمد. حتی برای لباس شستن هم اپ داریم. برای زوج پیدا کردن نداشته باشیم؟\n\nبعضی وقت‌ها حتی دوست‌های دخترم که مجردند موبایلم رو برمی‌دارن و شروع می‌کنن برایم دوست انتخاب کردن. بعد از مدتی مثل یک بازی اعتیادآور می‌شه.\"",
    "section_7_video_title": "ویتنی:",
    "section_7_video_subtitle": "مدت: ۲۰ ثانیه",
    "section_7_paragraph_video": "\"بعضی‌ها دیوانه‌اند. مثلا پسره می‌گه 'می‌خوای بیای پیش من؟ می‌خوای من بیام اون‌جا؟ اهل همه کار هستی؟' اصلا گیرم که من دنبال یه نفر برای همون یه شب می‌گردم. آخه با همچین آدمی؟ یکی که اصلا هیچ عرف و ادب اجتماعی رو رعایت نمی‌کنه؟\"",
    "section_7_summary": "0",
    "section_ws_video_title": "",
    "section_ws_video_subtitle": "",
    "section_ws_paragraph_video": "",
    "section_ws_vpid_video": "",
    "table_heading_country": "کشور",
    "table_heading_top_dating_app": "محبوب‌ترین اپ زوج‌یابی",
    "browser_notify": "این سایت برای مرورگرهای جدید تنظیم شده. نسخه اینترنت اکسپلورر شما را کامل جواب نمی‌دهد.",
    "idt_page_title": "بازی زوج‌یابی",
    "idt_meta_description": "کدام اپ بیشتر در جهان دانلود می‌شود؟",
    "credits_title": "توضیح و تشکر",
    "credits": "برای تهیه این مجموعه اپ‌های محبوب را در ۵۰ بازار اصلی اپ دنیا (به‌علاوه کنیا و نیجریه) بررسی کردیم که ببینیم در دسته اپ‌های اجتماعی و زندگی روزمره، کدام اپ زوج‌یابی محبوب‌تر است. آمار را از فروشگاه‌های اپ اپل و گوگل برداشتیم. تعریف‌مان از اپ زوج‌یابی اپی است که مشخصا می‌گوید برای آشنا شدن با آدم‌های تازه است - یا مردم عمدتا به این منظور از آن استفاده می‌کنند. بنابراین اپ‌هایی مثل فیس‌بوک یا واتس‌اپ را حساب نکردیم، هرچند خیلی‌ها از این اپ‌ها هم برای آشنا شدن با آدم‌های جدید استفاده می‌کنند.\n\nمصاحبه با کاربرها کار سایمون میبین بوده. صفحه را امیلی مگوایر طراحی کرده و پانیت شاه اجرا کرده. تهیه کنندگان هم هنری کلارک پرایس و جان والتون بودند.",
    "onward_journey_title": "بیشتر بدانید",
    "onward_journey_text_1": "اگر می‌خواهید در مورد تأثیر فن‌آوری بر عشق و روابط آدم‌ها بیشتر بدانید، برنامه «عشق مدرن» سرویس جهانی بی‌بی‌سی را گوش کنید.",
    "onward_journey_link_1": "",
    "onward_journey_text_2": "",
    "onward_journey_link_2": "",
    "onward_journey_text_3": "",
    "onward_journey_link_3": "",
    "share_this_story": "هم‌رسان کنید",
    "about_sharing": "درباره هم‌رسانی",
    "about_sharing_link": "",
    "share_url": "",
    "full_url": "",
    "share_title": "بی‌بی‌سی نیوز - بازی زوج‌یابی",
    "share_description": "محبوب‌ترین اپ‌های زوج‌یابی در جهان کدامند؟",
    "twitter_message": "محبوب‌ترین اپ‌های زوج‌یابی در جهان کدامند؟",
    "share_image_url": "http://www.stage.bbc.co.uk/news/special/2016/newsspec_13329/content/english/img/9_promos/facebook.png",
    "badoo": "Badoo",
    "frim": "Frim",
    "heartbeep": "Heartbeep",
    "ipair_meet_your_match": "iPair",
    "lovoo": "Lovoo",
    "momo": "Momo",
    "paktor": "Paktor",
    "tinder": "Tinder",
    "whoshere": "WhosHere",
    "yyc": "YYC",
    "argentina": "آرژانتین",
    "australia": "استرالیا",
    "austria": "اتریش",
    "belgium": "بلژیک",
    "brazil": "برزیل",
    "bulgaria": "بلغارستان",
    "canada": "کانادا",
    "chile": "شیلی",
    "china": "چین",
    "colombia": "کلمبیا",
    "czech_republic": "جمهوری چک",
    "denmark": "دانمارک",
    "egypt": "مصر",
    "finland": "فنلاند",
    "france": "فرانسه",
    "germany": "آلمان",
    "greece": "یونان",
    "hungary": "مجارستان",
    "india": "هند",
    "indonesia": "اندونزی",
    "ireland": "ایرلند",
    "israel": "اسرائیل",
    "italy": "ایتالیا",
    "japan": "ژاپن",
    "kenya": "کنیا",
    "kuwait": "کویت",
    "malaysia": "مالزی",
    "mexico": "مکزیک",
    "netherlands": "هلند",
    "new_zealand": "نیوزیلند",
    "nigeria": "نیجریه",
    "norway": "نروژ",
    "philippines": "فیلیپین",
    "poland": "لهستان",
    "portugal": "پرتغال",
    "romania": "رومانی",
    "russia": "روسیه",
    "saudi_arabia": "عربستان سعودی",
    "singapore": "سنگاپور",
    "south_africa": "آفریقای جنوبی",
    "south_korea": "کره جنوبی",
    "spain": "اسپانیا",
    "sweden": "سوئد",
    "switzerland": "سوئیس",
    "taiwan": "چین تایپه",
    "thailand": "تایلند",
    "turkey": "ترکیه",
    "uae": "امارات متحد عربی",
    "uk": "بریتانیا",
    "ukraine": "اوکراین",
    "usa": "ایالات متحده آمریکا",
    "vietnam": "ویتنام"
}